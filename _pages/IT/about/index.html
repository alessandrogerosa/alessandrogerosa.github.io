<!DOCTYPE html PUBLIC "-//W3C//DTD HTML 4.0 Transitional//EN" "http://www.w3.org/TR/REC-html40/loose.dtd"> <html><body> <p>Ciao! Sono Alessandro Gerosa, ricercatore in sociologia culturale (RTdB) presso il Dipartimento di Scienze Sociali e Politiche dell’Università degli Studi di Milano.</p> <p>La mia ricerca adotta una prospettiva culturale e critica per analizzare come gli individui cerchino di conseguire esperienze di vita significative ed autentiche nel capitalismo tardo moderno, attraverso pratiche di lavoro e di consumo. I miei progetti di ricerca recenti si sono concentrati sul consumo e sul lavoro neo-artigianali, sulle culture digitali e sui processi di trasformazione urbana. Il mio progetto di ricerca attuale (autofinanziato) mira ad analizzare la possibile dimensione organizzativa collettiva nei processi di politicizzazione del lavoro neo-artigianale, attraverso il caso di studio di viticoltori critici.</p> <p>Sono autore di <a href="https://www.uclpress.co.uk/products/230904" rel="external nofollow noopener" target="_blank">The Hipster Economy: Taste and Authenticity in Late Modern Capitalism</a>, pubblicato in formato Open Access da UCL Press (il pdf del libro è liberamente scaricabile dalla casa editrice!). Il mio libro è stato presentato in numerose riviste e podcast, sia in italiano che in inglese: potete trovare tutte le risorse nell’apposita pagina.</p> <p>Sono anche autore di numerose pubblicazioni accademiche. Potete trovare un elenco selezionato qui sotto (e l’elenco completo nella pagina dedicata).</p> </body></html>